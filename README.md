# Maskinlesbar Håndbok V441
Dette prosjektet utvikler en første versjon av en maskinlesbar implementasjon av v441 - Bruinspeksjon https://www.vegvesen.no/_attachment/69833/binary/1356118?fast_title=H%C3%A5ndbok+V441+Bruinspeksjon.pdf

Implementasjonen er basert på lenkede data og semantisk web.

![V441 Bruinspeksjon](https://github.com/buildingsmart-norway/maskinlesbar_V441/blob/master/700_bilder/Handbook_V441.png)

Dette er et prosjekt bestilt av Statens vegvesen og blir gjennomført i regi av Teknisk Rom i buildingSMART Norge.
Prosjektet har følgende leveranser:

1) Utvikle og publisere en maskinlesbar datamodell av håndbok V441 på semantisk web format, en såkalt ontologi.
Utviklingen er basert på prinsipper som ble utviklet og beskrevet i en "Modelling and Linking Guide" i prosjektet Interlink https://www.roadotl.eu og videreutviklingen av denne guiden i CEN 442 WG4 TG3.  

2) Tilgengeliggjøre et SPARQL-endepunkt for V441 ontologien

3) Gjennomføre [openLAB : Interoperate] for å få testet ut ontologien i bruk i ulike programvareløsninger og samtidig markedsføre både teknologien og den utviklede ontologien. 
[openLAB : Interoperate] gjennomføres i perioden 20. januar til 17. februar 2021.


## Hvordan delta og være informert
Arbeidet foregår i en prosjektgruppe ledet av Teknisk Rom i buildingSMART Norge.

Programvareleverandører og andre interessenter er invitert med i **[openLAB : Interoperate]**. Dette er en "workshop" over en måned der deltakerne blir utfordret til å løse tekniske oppgaver basert på V441 ontologien samtidig som de får gratis teknisk support for implementasjon og testing av ontologien. Det hele avsluttes med en samling der de ulike deltakerne presenterer hva de har laget. Det beste bidraget blir premiert.

NB: På wiki-sidene på denne GitHub-siten, er det lagt inn mye nyttig teknisk informasjon og veiledning om hvordan ontologiene skal benyttes.


## Hvordan bidra i GitHub
Det er flere måter å bidra på:

1) Du kan bidra gjennom å klone dette repositoriet og foreslå innspill gjennom pull requests. 

2) Du kan kommentere og komme med forslag og spørsmål ved å lage issues.


